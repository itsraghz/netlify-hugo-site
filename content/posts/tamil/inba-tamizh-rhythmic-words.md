---
title: "Inba Tamizh Rhythmic Words"
date: 2021-08-28T10:28:14+05:30
draft: false
tags:
  - Tamil
toc: true
author: Raghs
---

இன்பத் தமிழ்...!

குண்டக்க என்றால் என்ன?
மண்டக்க என்றால் என்ன?
தொடர்ந்து படியுங்கள்...

<!--more-->

1. அந்தி, சந்தி: 

அந்தி : மாலை நேரத்திற்கும் , இரவுக்கும் இடையில் உள்ள பொழுது. 
சந்தி: இரவு நேரத்திற்கும் , காலை நேரத்திற்கும் இடையில் உள்ள விடியல் பொழுது.

 2. அக்குவேர், ஆணிவேர் :

அக்குவேர் : செடியின் கீழ் உள்ள மெல்லியவேர். 
ஆணி வேர்: செடியின் கீழ் ஆழமாக செல்லும் வேர்.

3. அரை குறை:

அரை : ஒரு பொருளின் சரி பாதி அளவில் உள்ளது.
குறை : அந்த சரிபாதி அளவில் குறைவாக உள்ளது.

 4. அக்கம், பக்கம்:

அக்கம்: தன் வீடும், தான் இருக்கும் இடமும்.
பக்கம்: பக்தத்தில் உள்ள வீடும், பக்கத்தில் உள்ள இடமும்.

5. அலுப்பு சலிப்பு :

அலுப்பு: உடலில் உண்டாகும் வலி.
சலிப்பு: உள்ளத்தில் ஏற்படும் வெறுப்பும், சோர்வும்.

 6. ஆட்டம் பாட்டம் :

ஆட்டம் : தாளத்திற்கு தகுந்தவாறு ஆடுவது.
பாட்டம் : ஆட்டத்திற்குப் பொருத்தமில்லாமல் பாடுவது.

7. இசகு பிசகு:
 
இசகு: தம் இயல்பு தெரிந்து ஏமாற்றுபவர்களிடம் ஏமாறுதல்.
பிசகு: தம்முடைய அறியாமையால் ஏமாறுதல்.

8. இடக்கு முடக்கு: 

இடக்கு : கேலியாக நகைத்து, இகழ்ந்து பேசுதல்.
முடக்கு : கடுமையாக எதிர்த்து, தடுத்துப் பேசுதல்.

9. ஏட்டிக்குப் போட்டி :

ஏட்டி: விரும்பும் பொருள் அல்லது செய்வது. ( ஏடம் : விருப்பம்) போட்டி : விரும்பும் பொருள், செயலுக்கு எதிராக வருவது.

10. ஒட்டு உறவு : 

ஒட்டு : இரத்த சம்பந்தம் உடையவர்கள்.
உறவு : கொடுக்கல் சம்பந்தமான வகையில், நெருக்கமானவர்கள்.

11. கடை கண்ணி :

கடை: தனித் தனியாக உள்ள வியாபார நிலையம்.
கண்ணி : தொடர்ச்சியாக அமைந்த கடைகள் , கடை வீதிகள்.

12. கார சாரம் : 

காரம் : உறைப்பு சுவையுள்ளது.
சாரம்: காரம் சார்ந்த சுவையுள்ளது.

13. காடு கரை :

காடு : மேட்டு நிலம் (முல்லை). 
கரை : வயல் நிலம் .( மருதம், நன் செய் , புன்செய்).

14.காவும் கழனியும்:

கா : சோலை.
கழனி: வயல். (மருதம் ).

15. கிண்டலும் கேலியும்: 

கிண்டல் : ஒருவன் மறைத்த செய்தியை அவன் வாயில் இருந்து வாங்குவது.
கேலி : எள்ளி நகைப்பது.

16. குண்டக்க மண்டக்க :

குண்டக்க : இடுப்புப்பகுதி, 
மண்டக்க: தலைப் பகுதி,
சிறுவர்கள் கால் பக்கம், தலைப்பக்கம் எது எனத் தெரியாமல் தூக்குவது,
வீட்டில் அந்தந்தப் பொருள் அங்கங்கே இருக்க வேண்டிய இடத்தில் இல்லாமல் இருப்பது.

17. கூச்சல் குழப்பம்:

கூச்சல் : துன்பத்தில் சிக்கி வாடுவோர் போடும் சத்தம். (கூ - கூவுதல்)
குழப்பம்: துன்பத்தின் மத்தியில் உண்டாகும் சத்தத்தைக் கேட்டு, வந்தவர்கள் போடும் சத்தம்.

18. சத்திரம் சாவடி :

சத்திரம் : இலவசமாக சோறு போடும் இடம் ( விடுதி ).
சாவடி: இலவசமாகத் தங்கும் இடம்.
 
19.தோட்டம் துரவு , தோப்பு துரவு :

தோட்டம் : செடி, கொடி, கீரை பயிரிடப்படும் இடம்.
தோப்பு : கூட்டமாக இருக்கும் மரங்கள்.
துரவு: கிணறு.

20. நகை நட்டு :

நகை : பெரிய அணிகலன்கள் (அட்டியல், ஒட்டியாணம்.)
நட்டு : சிறிய அணிகலன்கள்.

21. நத்தம் புறம்போக்கு :

நத்தம் : ஊருக்குப் பொதுவான மந்தை...
புறம்போக்கு : ஆடு, மாடு மேய்வதற்கு அரசு ஒதுக்கிய நிலம்.

22. நேரம் காலம் :

நேரம் : ஒரு செயலைச் செய்வதற்கு நமக்கு வசதியாக அமைத்துக் கொள்வது.
காலம் : ஒரு செயலைச் செய்வதற்கு பஞ்சாங்க அடிப்படையில் செய்ய முற்படும் கால அளவு.

23. நொண்டி நொடம் :

நொண்டி : காலில் அடிபட்டோ, குறையால் இருப்பவர்.
நொடம் : கை, கால் செயலற்று இருப்பவர்.

24. பற்று பாசம் :

பற்று : நெருக்கமாக உறவு கொண்டுள்ளவர்கள்.
பாசம் : பிரிவில்லாமல் மரணம் வரை சேர்ந்து இருப்பது...

25. பழக்கம் வழக்கம் :

பழக்கம் : ஒருவர் ஒரே செயலைப் பல காலமாகச் செய்வது.
வழக்கம் : பலர் ஒரு செயலைப் பலகாலம் (மரபுவழியாக ) கடைப்பிடித்துச் செய்வது.

26. பட்டி தொட்டி :

பட்டி: கால்நடைகள் (ஆடுகள்) வளர்க்கும் இடம் (ஊர்).
தொட்டி : மாடுகள் அதிமாக வளர்க்கும் இடம்.

27. பேரும் புகழும் : 

பேர் : வாழ்ந்து கொண்டிருக்கும் காலத்தில் உண்டாகும் சிறப்பு பெருமை. 
புகழ்: வாழ்விற்குப் பிறகும் நிலை பெற்றிருக்கும் பெருமை.

28. பழி பாவம் :

பழி: நமக்குத் தேவையில்லாத , பொருத்தமில்லாத செயலைச் செய்தால் இக்காலத்தில் உண்டாகும் அபச் சொல்.
பாவம் : தீயவை செய்து மறுபிறப்பில் நாம் அனுபவிக்கும் நிகழ்ச்சி.

29. பங்கு பாகம்:

பங்கு: கையிருப்பு. பணம், நகை, பாத்திரம்.( அசையும் சொத்து).
பாகம் : வீடு, நிலம். அசையாச் சொத்து.

30. பிள்ளை குட்டி:

பிள்ளை : பெதுவாக ஆண் குழந்தையைக் குறிக்கும்.
குட்டி: பெண் குழந்தையைக் குறிக்கும்.

31. வாட்டம் சாட்டம் :

வாட்டம் : வளமான தோற்றம், வாளிப்பான உடல்.
சாட்டம் : வளமுள்ள தோற்றம், தோற்றப்பொலிவு.

Cheers,\
RM...\
_Raghavan alias Saravanan Muthu_\
28 Aug 2021 | Sat | 10:28:14 AM IST
